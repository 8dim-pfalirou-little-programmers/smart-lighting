# smart-lighting
Έργο για τον 5ο Διαγωνισμό Ρομποτικής Ανοιχτών Τεχνολογιών

Ο φωτισμός των δρόμων αποτελεί έναν από τους σημαντικότερους παράγοντες κατανάλωσης ενέργειας σε μια πόλη. Στο ισχύον σύστημα φωτισμού των περισσότερων πόλεων τα φώτα ανάβουν το απόγευμα και σβήνουν το πρωί. Δε  λαμβάνονται υπόψη οι διαφοροποιήσεις στο φυσικό φωτισμό σε μια ηλιόλουστη από μια συννεφιασμένη  μέρα αλλά ούτε και η ύπαρξη ή μη κίνησης στους δρόμους. Αυτό οδηγεί σε σπατάλη ενέργειας, μεγαλύτερη  εκπομπή θερμότητας και φωτορύπανση.
Οι έξυπνες πόλεις υιοθετούν συστήματα έξυπνου φωτισμού στα οποία τα φώτα ανάβουν όταν το φυσικό φως δεν επαρκεί ενώ ταυτόχρονα ανιχνεύεται κίνηση στο δρόμο. Το έργο μας προσομοιώνει ένα τέτοιο σύστημα. 

Χρησιμοποιούμε ένα μικροελεγκτή Arduino, μία φωτοαντίσταση (Light Dependent Registor-LDR), αισθητήρες υπέρυθρων (infrared), λαμπάκια led και αντιστάσεις. Όταν η φωτοαντίσταση ανιχνεύσει χαμηλές τιμές στο φυσικό φως, το σύστημα έξυπνου φωτισμού ενεργοποιείται. Κάθε αισθητήρας υπέρυθρων που είναι τοποθετημένος στη βάση μιας λάμπας μπορεί να εντοπίσει την κίνηση μπροστά του. Τα δεδομένα στέλνονται στο Arduino και η αντίστοιχη λάμπα ανάβει.

Για τον προγραμματισμό του Arduino χρησιμοποιήσαμε το λογισμικό με πλακίδια Pictoblox  και για το κύκλωμα το λογισμικό σχεδίασης Fritzing. Ο κώδικας βρίσκεται στο φάκελο Code και η συνδεσμολογία στο φάκελο Connections. 
Στο φάκελο Lessons υπάρχουν τα μαθήματα για τη σταδιακή δημιουργία του έργου που περιλαμβάνουν σχέδια και κώδικα.
Στο φάκελο Video-Images υπάρχουν βίντεο και φωτογραφίες από τα μαθήματα που πραγματοποιήθηκαν.

Χρειαστήκαμε:

1 arduino uno  29.90€

3 αισθητήρες εγγύτητας υπέρυθρων 3*4.40=13.20€

6 leds 6*0.6=3.6€

1 photoresistor LDR 0.20€

1 breadboard 4.20€

2 πακέτα jumper wires 1.80+2.20=4€

1 καλώδιο usb 1.30€

Συνολικό κόστος: 56.4€

Μαθητές που συμμετείχαν:

Κωνσταντίνος Χονδρουδάκης και Νεκτάριος Γκίκας, από το 13ο Δ.Σ. Π. Φαλήρου.

Δημιουργία μακέτας: Γιάννης Ζιώγας, Ναταλία Μητροπούλου, Γιώργος Καφετζόπουλος, Μίο Βρατσάνου, Ρία Δημητρακοπούλου και Αναστασία Χαλδαίου, από το 8ο Δ.Σ. Π. Φαλήρου, με τη βοήθεια του εκπαιδευτικού Εικαστικών Κάρολου Ρωμούση. 

Εκπαιδευτικός Πληροφορικής: Θεοδώρα Θεοδωρίδου

![image](https://github.com/8dim-pfalirou-little-programmers/smart-lighting/assets/57892291/8b6d45b4-ecf5-4165-b257-ee4594bb1024) Αυτή η εργασία χορηγείται με άδεια Creative Commons Αναφορά Δημιουργού 4.0 Διεθνές. 
